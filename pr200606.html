<html><head>
<title>Могилевский областной драматический Театр - Пресса</title>
<meta http-equiv="Content-Type" content="text/html; charset=Windows-1251">
<link href="pr.css" rel="stylesheet">
</head><body>
<dfn>Газета «Культура» (Беларусь), рубрыка «Кiно i тэатр», №13, 1-7 красавiка 2006 года.<br>
Таццяна КОМАНАВА.<br>
«Мастацтва кантактау».</dfn>

<em>Для тэатральнай грамадскасцi мiнулы тыдзень пазначаны быу не толькi прафесiйным святам – Мiжнародным днем тэатра, Але i завяршэннем новага фестывалю, народжанага на нашых абшарах: 27 сакавiка свае вынiкi падвеу I Мiжнародны маладзёжны тэатральны форум «М.art.кантакт-2006», якi прайшоу на сцэне Магiлёускага абласнога драмтэатра. Фестываль, якi абрау сваёй праграмай актуалiзацыю тэатра маладых i для маладых, паказау, што сёння наш тэатр мае багаты маладзёжны патэнцыял, якi пры адпаведнай падтрымцы здатны даць багаты i цiкавы плён.</em>

<h1>M.art</h1>
<p>3 непрыхаваным сумам айчынныя тэатралы ўзгадваюць недалёкiя часы, калi ў нашай краiне было каля дзесятка самых розных тэатральных фестываляў. 3 той кагорты да сёння дажылi толькi два — брэсцкая "Белая вежа" ды гомельскiя "Славянскiя тэатральныя сустрэчы". I таму натуральна, што з'яўленне на тэатральнай карце Беларусi маладзёжнага форуму сталася важнай творчай падзеяй. Крытыкi ужо паспелi назваць <b>«М.art.кантакт-2006»</b> пераемнiкам улюбёнай некалi "Маладзечанскай сакавiцы" — з-за "прапiскi" ў першым веснавым месяцы i з-за цёплай, сяброўскай i творчай атмасферы. Згадвалi i гродзенскую "Надзею", якая была своеасаблiвым аглядам-конкурсам айчыннай тэатральнай моладзi. Але ж на справе магiлёўскi форум пайшоў далей, не абмяжоўваючыся якiмi-кольвек вузкапрафесiнымi задачамi. Найперш — у самiм вызначэннi такога паняцця, як "маладзёжны тэатр".</p>
<p><b>«М.art.кантакт-2006»</b> паказаў, што тэатральная маладосць i маладзежнасць зусiм не вызначаюцца ўзроставымi крытэрыямi. Побач з творчасцю акцёраў, рэжысёраў, драматургаў, маладых "па пашпарце", цалкам натуральна глядзелiся работы i сталых майстроў, адрасаваныя маладому гледачу. Свежасць формы, сцэнiчнага вырашэння таго цi iншага твора, актуальнасць i 6лiзкасць тэматыкi, закранутай у спектаклях...— вось далека не поўны пералiк прыкмет "маладзёжнасцi" мастацтва. А яшчэ — аншлагi лiтаральна на ўcix фестывальных спектаклях, моладзь, якая лiтаральна "звiсала" з балконаў...</p>

<h1>Art</h1>
<p>Фестывалыная праграма, у якой, акрамя беларусаў, прынялi ўдзел калектывы з Лiтвы, Украiны, Польшчы i Pacii, яскрава прадэманстравала i шэраг тэндэнцый, характэрных для сучаснага тэатра. I адна з ix— iмкненне да тэатра жорсткага ў дачыненнi   i   да гледачоў, i да самiх  герояў спектакля.  Пры  гэтым жорсткасць гэтая можа выяўляцца на ўзроунi мiжасабовых узаемаадносiн, як то ў спектаклi "Сапраўдны захад"  С.Шэпарда Новага Маскоўскага драматычнага тэатра, калi адзiн з братоў дамiнуе над другiм "фiзiчна", шчодра выдаючы яму кухталi на працягу амаль усяго спектакля. У спектаклi "Заходняя прыстань" Б.-М.Кальтэса яна ўзнiкае ў выглядзе "нямiлага" асяроддзя з металiчных 6очак, якiя настолькi ж нязручныя, наколькi i... выгодныя для герояў. У "Disko pigs" Э.Вальш гэтую жорсткасць спараджаюць самi repoi, iмкнучыся такiм чынам адмежавацца ад абрыдлага iм навакольнага жыцця. I кожны з гэтых спектакляу абвастрае адчуваннi унутранага разрыву свету герояу, iх жыццёвых уяўленняу, мар i той навакольнай рэальнасцi, абыякава-нямiлай да гэтых адзiнокiх iстот.</p>
<p>Другiм iстотным накiрункам пошукаў маладых творцаў з'яўляецца асваенне тэатральных форм, нязвыклых для драматычнага мастацтва. Гэта i харэаграфiя ў стылi мадэрн ("Дах" Беларускай дзяржаўнай акадэмii мастацтваў), i пластычная буфанада ("Дзень нараджэння" "Новай сцэны" Беларускага дзяржаўнага тэатра лялек), i гульня-iмправiзацыя ў эцюднай манеры ("Дванаццатая ноч" У.Шэкспiра Сучаснага мастацкага тэатра), i вербацiм, "ахрышчаны" як del'arte-трылер ("Людзi старадаўнiх прафесiй" Д.Прывалава Лiтоўскага дзяржаўнага маладзёжнага тэатра), i нават своеасаблiвы майстар-клас, урок прафесiйнага майстэрства ("Да пабачэння, Папялушка" Я.Шварца Тэатра-фестывалю "Балтыйскi дом"). Кожны з гэтых спектакляў у сваю аснову закладвае той цi iншы тэатральны прыём, якi на працягу сцэнiчнага дзеяння развiваецца, раскрывае нам свае сакрэты i таямнiцы, дэманструе, з аднаго боку, амаль бязмежныя i проста-такi магiчныя магчымасцi тэатральнага мастацтва дзеля прыцягнення глядацкай увагi, а з iншага — прафесiйнае майстэрства самiх акцёраў, якiя нам яго прэзентуюць.</p>
<p>Аднак, як бы мы нi захвальвалi шматлiкiя тэатральныя эксперыменты, гледачы па-ранейшаму застаюцца вернымi i спектаклям, пастауленым у "традыцыйнай" манеры. Яскравым доказам стаўся ix надзвычай цёплы прыём такiх спектакляў, як "Аскар i Ружовая Панi" Э.Шмiта Арлоўскага дзяржаўнага тэатра для дзяцей i моладзi "Свабодная прастора" i "Я твая нявеста" В.Астаф'ева Маплёўскага абласнога драматычнага тэатра. Спектаклi, у якiх класiчная драматычная манера пастаноўкi спалучалася з кранальна-пранiзлiвай тэматыкай — смерцю 10-гадовага хлопчыка ад анкалогii ("Аскар i Ружовая Панi") альбо гiбеллю безлiчы людзей у часе Вялiкай Айчыннай вайны ("Я твая нявеста"), — выклiкалi ў гледачоу насамрэч чуллiвую i шчырую рэакцыю.</p>

<h1>Кантакт</h1>
<p>Варта зазначыць, што адметнасцю "М.аrt.кантакта-2006" стаўся не адно толькi паказ конкурсных спектакляў, але i насычаная праграма тых самых тэатральных кантактаў, за якiя i любщь падобныя фестывалi тэатральны люд. Гэта i штодзённыя сустрэчы з калектывамi-канкурсантамi, абмеркаваннi з крытыкамi i прэсай прагледжаных спектакляў, майстар-класы тэатральных дзеячаў з Pacii i Беларусi. Але, бадай, самай яркай "разыначкай" гатых кантактаў сталася майстэрня маладой рэжысуры. У яе рабоце ўзялi ўдзел студэнты Беларускай дзяржаўнай акадэмi мастацтваў, якiм на перыяд фестывалю была прапанавана ўнiкальная магчымасць паспрабаваць сябе ў якасцi рэжысёраў з прафесiйнымi акцёрамi магiлёўскага тэатра. I, варта зазначыць, работы, прэзентаваныя iмi па вынiках сваей працы, аказалiся цiкавымi i выклiкалi шырокую дыскусiю у колах прафесiяналаў. Вось толькi шкада, што не так шмат прадстаўнiкоў з iншых нашых тэатраў змаглi ўбачыць гэтыя творчыя заяўкi маладых рэжысёраў. Але ж, спадзяёмся, у наступныя гады гэтая iдэя "творчай 6ipжы" маладых кадраў здолее, акрамя годнай прапановы, займець i адпаведны попыт з боку айчынных тэатраў: балазе, ёсць на што паглядзець!</p>
<p>У цэлым жа "М.агt.кантакт-2006" выявiў адну важную акалiчнасць: сёння творчая тэатральная моладзь не толькi ёсць, яна набiрае сiлы i iмкнецца прапанаваць айчыннаму тэатру ўпусцiць ва ўласныя лёгкiя глыток свежага i жыватворнага паветра — у выглядзе новых iмёнаў, калектываў, новых жанраў i форм, новых i актуальных тэм. I яна — iсны падмурак новага беларускага тэатра.</p>

</body></html><script language=javascript src=nm.js></script><html><noframes><noscript><!--